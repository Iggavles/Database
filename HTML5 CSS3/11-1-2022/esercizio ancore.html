<html>
    <head></head>
    <body>
        <h1>Aleyra</h1>
        <p><a href="#bg">background</a>-<a href="#descrizione">descrizione</a></p>
        <img src="https://magazzinopg.altervista.org/Aleyra/Aleyra_4.webp">
        <p id="descrizione">Una fluente chioma castana incornicia un viso dai lineamenti dolci e graziosi ed un paio di occhi azzurri illuminati da una scintilla di curiosità.</p>
        <p>Un corpo minuto e discretamente armonioso, non eccessivamente generoso nelle forme, è spesso coperto da abiti scuri che lasciano ben poco in mostra.</p>
        <p>Solitamente ha con se, se non diversamente descritto, un occhio umanoide montato su zampe meccaniche aracnoformi.</p>
        <p>
            Il suo solito outfit(almeno ciò che si vede) comprende:
            <ul>
                <li>Tiara di rame con 3 rubini incastonati e 4 pietre che fluttuano le fluttuano attorno, equidistanti tra loro.</li>
                <li>Un paio di occhiali dalle lenti bluastre o nere.</li>
                <li>Tunica lunga nera con geometrici motivi dorati, sovrastata da una sopravveste nera e violacea ed un mantello nero.</li>
                <li>Una collana il cui monile le giace solitamente al centro del petto.</li>
                <li>Una cintura che regge alcune borse e forderi di pugnali.</li>
                <li>Stivali neri con geometrici motivi dorati.</li>
                <li>Guanti neri con geometrici motivi dorati che fuoriescono da un paio di bracciali bluastri con decorazioni dorate.</li>
                <li>Un paio di anelli d’argento posti nell’indice di ogni mano.</li>
                <li>Un occhio, apparentemente umanoide, montato su zampe meccaniche aracnoformi sulla spalla destra.</li>
                <li>Un bastone di legno sormontato da una gemma, decorato con uno stendardo raffigurante un cavallo rampante violaceo su sfondo nero. Se non diversamente specificato, è retto da una mano spettrale.</li>
                <li>Un piccolo scudo argentato con al centro un’incisione di un volto grottesco, e decorato con luminescenti rune bluastre.</li>
            </ul>
        </p>
        <p id="bg">Jonathan è un mezz’elfo menestrello itinerante nativo di Neverwinter, nel Toril. Un ragazzo abile nel guadagnarsi il favore delle folle e con la sua ocarina. Durante i suoi viaggi arrivò nella metropoli commerciale di Arabel, dove incontrò Kaya, una giovane sarta di talento, umana, che lavorava nella piccola bottega di famiglia con passione e dedizione. I due si innamorarono e si sposarono presso la Casa della Signora, dopodiché si trasferirono nella città natale del mezz’elfo. Grazie al carisma di Jonathan ed all’abilità di Kaya, i due riuscirono ad accumulare una piccola fortuna che permise loro di comprarsi una piccola e graziosa casetta. Lì, dopo pochi anni, nacque una femmina la quale possedeva solamente una minuscola frazione del sangue elfico del padre, oramai pesantemente imbastardito nelle varie generazioni.</p>
        <p>La piccola fu chiamata Aleyra in onore della madre di Kaya, che si chiamava casualmente come la bisnonna di Jonathan, e, nonostante ha sempre avuto una corporatura minuta, l’agilità degli elfi unita alle cure dei genitori han fatto sì che crescesse sana e sviluppasse le sue virtù. I lineamenti e i capelli erano chiaramente del padre, ma gli occhi azzurri ed il fisico minuto li prese dalla madre. Non mostrava granché interesse per l’attività di famiglia, pur dando una mano ogni volta che ce n’era bisogno(ad esempio consegnando qualche vestito oppure aiutando a pulire il negozio) oppure vagava per Arabel giocando con i propri coetanei oppure cercando semplicemente qualcosa che potesse attirare l’attenzione della sua giovane mente anche se le storie del padre erano una cosa a cui non rinunciava tanto facilmente.</p>
        <p>Tale attenzione fu carpita giorno da un affabile elfo della luna di nome Dhoen San(“Bevanda del Falcone d’Autunno”), il quale percepì in lei l’elfica affinità con la magia arcana e quindi iniziò ad insegnarle alcuni trucchetti di magia, accendendo il suo interesse e quella che, in futuro, diverrà la sua principale passione. Inizialmente Aleyra lo prese come un gioco: agitare una bacchetta per generare delle lucine e muoverle attorno a se, seguire istruzioni scritte in una pergamena per la mera curiosità di vedere quello che sarebbe successo(ed ovviamente Dhoen non le passava pergamene in grado di far danni o nuocere a qualcuno). Vedendo che non aveva grossi problemi con quei semplici esercizi, Dhoen si presentò ai suoi genitori proponendo di iscriverla alla Scuola di Magia di Neverwinter, una scuola di magia dove egli insegnava la magia di trasmutazione. Dopo che ne parlarono con la giovane, e vedendo il suo entusiasmo all’idea, i commercianti acconsentirono ed Aleyra, assieme al trasmutatore, si diressero verso la scuola.</p>
        <p>Quando arrivarono alla scuola, Dhoen l’affidò ad un illumian di nome Thikroatmoor, un membro della cabala dell’ascensione chiamata Sognatori delle Maree, specializzato nella “magia scritta”, ovvero tutti quegli incantesimi che richiedono un qualche glifo o che influenzano scritti magici e non, affinché le facesse fare il giro di rito mentre egli ufficializzava l’iscrizione della ragazzina. A differenza di Dhoen, Thikroatmoor non era altrettanto entusiasta di rispondere alle domande di Aleyra e questa ben presto decise di tacere e di farle a qualcun altro. Questo qualcun altro si rivelò essere la sua compagna di stanza, una talentuosa mezzadrow di nome Faralda.</p>
        <p>Inizialmente, per via delle storie che aveva sentito da Jonathan, Aleyra si mostrò sospettosa e titubante nei confronti della scura, ma a furia di osservare le meraviglie che riusciva a generare con le sue illusioni, iniziò a provare ammirazione per lei e, quando prese coraggio, scoprì che ella era una ragazza a cui piaceva chiacchierare, oltre che tirare di tanto in tanto qualche scherzo a Thikroatmoor. Per quanto Aleyra non era propensa a questo genere di uso della magia, dovette ammettere che osservare le reazioni sempre diverse di quell’illumian apparentemente granitico era divertente.</p>
        <p>Entro breve diventarono inseparabili: sebbene avessero deciso di specializzarsi in rami completamente differenti della magia dato che Aleyra aveva deciso di seguire più a fondo i corsi di Dinmikk(“Arnese Severo”) il Fulmine, uno gnomo inventore che insegnava le basi dell’artigianato magico, al contrario di Farlada che voleva imparare a manipolare le sue illusioni come faceva con la creta quando modellava le sue piccole statuine, non esitavano a mostrarsi reciprocamente i progressi l’una dell’altra o di sfidarsi in qualche gara di abilità magica, come improvvisare. Sebbene non le dispiace partecipare ad semplici come la giuglia perigliosa, passa anche parecchio tempo in biblioteca a documentarsi sulle varie storie che le raccontava il padre e su tutto ciò che poteva interessarle.</p>
        <p>Una sera, durante gli studi per una sessione d’esame particolarmente complicata sulla metamagia, Aleyra si trovava nella biblioteca assieme a Faralda. Ad un certo punto Aleyra ebbe un capogiro e cadde dal tavolo, risvegliandosi solamente il giorno dopo. Sul momento non capì che si trattava di una conseguenza della tempesta astrale conosciuta come Gu’n’ragh, relegando la cosa ad una semplice colpo di stanchezza dovuto allo studio intensivo.</p>
        <p>Qualche anno dopo, aprendo una porta nei sotterranei della scuola, si ritrovò a Bruxenos. Dopo qualche attimo in cui si riprese dalla sorpresa e capì dove si trovava, semplicemente tornò indietro per il medesimo portale da cui era venuta. Parlandone con Faralda e Dhoen, oltre alle sue ricerche personali, scoprì che era diventata una Dimensional, cosa che la indusse ad iniziare a viaggiare per i piani alla ricerca di nuovi incantamenti e tecniche per migliorare le sue abilità da artigiana.</p>
        <p>A causa dei loro studi differenti, con il passare degli anni Faralda e Aleyra passano sempre meno tempo insieme e quindi l’umana ha deciso di costruire un paio di speciali bastoni del potere, uno per se e uno per l’amica, che possano simboleggiare la loro amicizia senza però essere un peso inutile.</p>
    </body>
</html>